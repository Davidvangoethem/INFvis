# Introductie

De gemiddelde levensverwachting is wereldwijd gestegen dankzij verbeterde gezondheidszorg, hygiëne, voeding en internationale samenwerking. Toch verhult dit globale gemiddelde grote regionale verschillen. Waarom worden mannen in sommige regio’s gemiddeld 80 jaar oud, terwijl anderen de 60 nauwelijks halen?

In deze data story onderzoeken we hoe de levensverwachting van mannen zich wereldwijd ontwikkelt en welke structurele verschillen er bestaan tussen regio’s. We benaderen dit thema vanuit twee invalshoeken:

**Perspectief 1: Economische groei verbetert de volksgezondheid.** Volgens dit perspectief leidt een stijgend GDP per capita tot betere toegang tot gezondheidszorg, voeding, schoon water en onderwijs, wat zich uiteindelijk vertaalt in een hogere levensverwachting en lagere sterftecijfers. Dit standpunt wordt vaak gehanteerd door beleidsmakers en economen die economische groei beschouwen als motor voor vooruitgang.

 **Perspectief 2: Economische groei garandeert geen betere volksgezondheid.** Vanuit dit perspectief is GDP slechts één van de vele factoren die volksgezondheid beïnvloeden. Landen met een hoog GDP presteren niet altijd beter op gezondheidsindicatoren zoals levensverwachting of kindersterfte. Ook factoren zoals inkomensongelijkheid, leefstijl, milieuvervuiling en de kwaliteit van het zorgsysteem spelen een cruciale rol. In dit perspectief wordt benadrukt dat economische welvaart niet automatisch leidt tot een gezond leven voor alle burgers.

Voor onze analyse gebruiken we data van de Wereldbank over levensverwachting en sterfte van mannen per land, van 1960 tot 2022. Door interactieve en statische visualisaties te combineren, leggen we globale trends bloot en signaleren we waar vooruitgang stokt. Zo hopen we bij te dragen aan een genuanceerd beeld van mondiale gezondheid en ongelijkheid.

**Authors**
- Mingus gaston
- Daan Beukema
- David van Goethem
- Max Koedam
